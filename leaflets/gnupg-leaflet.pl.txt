# Version 1.0

------------------------------------------------------------------------

# Ochrona przed inwigilacją poczty elektronicznej

Masowa inwigilacja łamie podstawowe prawa człowieka i jest poważnym zagrożeniem dla wolności słowa!

Na szczęście, możemy się przed nią bronić.

# Problem

Hasło zabezpieczające twoją pocztę elektroniczną nie jest wystarczające, aby ochronić ją przed technologiami masowej inwigilacji używanymi przez służby wywiadowcze.

Każdy email wysyłany przez Internet przechodzi przez wiele komputerów zanim trafi do odbiorcy. Służby wywiadowcze wykorzystują to, przechwytując miliony wiadomości każdego dnia.

Nawet jeśli sądzisz, że sam nie masz nic do ukrycia - pamiętaj: narażasz na niebezpieczeństwo wszystkich ludzi, z którymi komunikujesz się za pomocą niezaszyfrowanych emaili.

# Szyfrowanie

Odzyskaj prywatność za pomocą GnuPG! GnuPG szyfruje twoje emaile jeszcze przed wysłaniem, więc tylko wybrani przez ciebie odbiorcy mają dostęp do ich zawartości.

GnuPG jest niezależne od systemu operacyjnego i platformy. Oznacza to, że działa z każdym adresem email i na każdym komputerze lub smartfonie. GnuPG jest wolne, otwarte i darmowe.

Tysiące ludzi już korzystają z GnuPG - zarówno do celów zawodowych, jak i prywatnych. Dołącz do nas! Każda osoba wzmacnia naszą społeczność i pokazuje, że jesteśmy w stanie sprzeciwić się inwigilacji.

# Rozwiązanie

Jeżeli email zaszyfrowany z użyciem GnuPG zostanie przechwycony lub wpadnie w niepowołane ręce, będzie wyglądał jak bezsensowny ciąg znaków. Nie może zostać odczytany bez odpowiedniego klucza prywatnego. Jedynie odbiorca - i tylko on - może użyć swojego klucza do normalnego odczytania wiadomości.

W ten sposób zarówno nadawca, jak i odbiorca są znacznie bezpieczniejsi. Nawet jeśli twoje emaile nie zawierają poufnych informacji, to konsekwentne używanie szyfrowania chroni nas wszystkich przed nieuprawnioną inwigilacją.

# Prywatna komunikacja emailowa

# Odzyskaj swoją prywatność! Używaj GnuPG!

- Wolne Oprogramowanie
- dla wszystkich adresów email
- na GNU/Linuksa, Windowsa, Maca, Androida, ...
- nie wymaga posiadania konta ani rejestracji w żadnym serwisie
- w pełni darmowe

------------------------------------------------------------------------

# Jak działa GnuPG

Aby zacząć używać szyfrowania GnuPG, należy stworzyć unikalną parę "kluczy" - publiczny i prywatny

# klucz publiczny - szyfruje

Kiedy ktoś chce wysłać Ci zaszyfrowanego emaila, musi skorzystać z Twojego "klucza publicznego". Zatem im więcej osób zna twój klucz publiczny, tym lepiej.

Nie martw się: klucz publiczny może tylko szyfrować wiadomości do Ciebie, nie odszyfrowywać je.

# klucz prywatny - odszyfrowuje

Twój "klucz prywatny" jest jak klucz do frontowych drzwi twojego domu; należy przechowywać go w bezpiecznym miejscu - jedynie na swoim komputerze. Pamiętaj, że powinieneś być jedyną osobą, która ma do niego dostęp! 

Klucza prywatnego używamy do odszyfrowywania i czytania emaili, które nadawca zaszyfrował Twoim kluczem publicznym.

# Co sprawia, że GnuPG jest bezpieczne? 

GnuPG jest **Wolnym Oprogramowaniem** używającym **Otwartych Standardów**, co pozwala mu naprawdę chronić przed inwigilacją. W przypadku zamkniętych formatów i oprogramowania mogą dziać się rzeczy poza wiedzą i kontrolą użytkownika.

Jeżeli nikt nie jest w stanie obejrzeć kodu programu, nie ma żadnej pewności, czy nie zawiera on oprogramowania szpiegowskiego - tzw. "tylnych furtek". Jeżeli oprogramowanie nie pozwala na podejrzenie jak działa - możemy co najwyżej ślepo mu zaufać.

Podstawowym założeniem Wolnego Oprogramowania jest właśnie ujawnienie kodu źródłowego: Wolne Oprogramowanie umożliwia i zachęca wszystkich użytkowników do przeprowadzania niezależnych testów. To właśnie ta przejrzystość kodu pozwala na wykrywanie i usuwanie backdoorów. 

Większość Wolnego Oprogramowania pozostaje pod opieką społeczności dbającej o bezpieczeństwo wszystkich użytkowników. Jeżeli chcesz uchronić się przed inwigilacją - Wolne Oprogramowanie pozostaje jedyną opcją.

# Czym jest Wolne Oprogramowanie

Wolne Oprogramowanie może być użyte przez każdego i w dowolnym celu, włączając w to kopiowanie, czytanie kodu źródłowego, możliwość jego ulepszenia bądź zaadaptowania do własnych potrzeb (tzw. "cztery wolności").

Nawet, jeżeli chcesz "po prostu używać" programu, wciąż odnosisz korzyści z tych wolności. Dają Ci one gwarancję, że Wolne Oprogramowanie pozostaje pod opieką społeczności i jego dalszy rozwój nie zależy od interesów prywatnych firm czy rządów.

Aby dowiedzieć się więcej na temat Wolnego Oprogramowania i Wolnego Społeczeństwa:

fsfe.org/freesoftware

# Porady praktyczne

Technologia wykorzystana w GnuPG stanowi najwyższej klasy zabezpieczenie, jednak niewiedza i nieostrożność użytkownika wciąż są groźne. Następujące wskazówki pomogą Ci zachować pełną kontrolę nad szyfrowanymi treściami:

Aby zaszyfrować lub odszyfrować emaila potrzebujesz swojego klucza prywatnego oraz **bezpiecznego hasła**. Hasło powinno być złożone **co najmniej** z 8 znaków i zawierać cyfry, znaki specjalne oraz wielkie i małe litery. Ponadto nikt nie powinien być w stanie odgadnąć Twojego hasła, znając Cię i twoje zainteresowania - nie zapisuj go też nigdzie(orly?) i nie dziel się nim z nikim!

**Stwórz kopię zapasową swojego klucza prywatnego!** W przeciwnym wypadku, jeżeli stracisz swój dysk twardy - stracisz też wszystkie wiadomości i będziesz musiał stworzyć nową parę kluczy, a następnie poinformować o zmianie wszystkich znajomych...

**Szyfruj tak dużo wiadomości, jak to możliwe!** W ten sposób stworzysz szum uniemożliwiający rozpoznanie, które informacje są naprawdę ważne. Im częściej szyfrujesz, tym mniej podejrzana będzie każda zaszyfrowana wiadomość.

Pamiętaj, że **temat emaila nigdy nie jest szyfrowany!**

[This text is only used in languages that leave enough space to integrate it:] Mimo, że zawartość emaila jest zaszyfrowana, metadane: nadawca, odbiorca, data i rozmiar pliku - pozostają jawne.

# Przewodnik

Pod tym adresem można znaleźć prosty przewodnik o zabezpieczaniu swoich emaili za pomocą GnuPG:

EmailSelfDefense.FSF.org

Możesz też wziąć udział w jednym z tzw. **"CryptoParty"** w swojej okolicy - są to spotkania, na których możesz dowiedzieć się więcej na temat szyfrowania i znaleźć pomoc w odpowiedniej konfiguracji swojego komputera do korzystania z GnuPG. W imię hakerskiego ducha - za darmo. 

Ta ulotka jest remiksem autorstwa FSFE bazującym na grafice autorstwa FSF i Journalism++ dostępnej pod: emailselfdefense.fsf.org

# O FSFE

Ta ulotka została stworzona przez Free Software Foundation Europe (FSFE), organizację pozarządową mającą na celu promocję Wolnego Oprogramowania i stworzenie wolnego społeczeństwa cyfrowego.

Dostęp do oprogramowania określa jak czynnie możesz brać udział w życiu społecznym. FSFE działa na rzecz równego dostępu do technologii i kultury dla wszystkich, walcząc o cyfrową wolność.

Nikt nie powinien być zmuszany do używania oprogramowania, które nie daje wolności **korzystania z niego, dzielenia się nim, badania i ulepszania go**. Powinniśmy móc kształtować technologię wedle naszych potrzeb.

Działalność FSFE wspierana jest przez społeczność osób, dla których ważne są te wartości. Jeżeli chciałbyś przyłączyć się do nas albo pomóc nam w dążeniu do tych celów, możesz to zrobić na wiele sposobów. Niezależnie od swoich umiejętności. Więcej dowiedzieć się możesz na stronie:

fsfe.org/contribute

# Zostań członkiem!

Dotacje są niezwykle istotne, abyśmy mogli kontynuować pracę i utrzymać niezależność. Możesz wesprzeć naszą pracę, stając się stałym członkiem FSFE, "Zrzeszonym". 
Regularnie opłacając składkę członkowską bezpośrednio pomagasz w promocji i edukacji o Wolnym Oprogramowaniu w Europie.

fsfe.org/join

Możesz zamówić tę i inne ulotki za darmo:

l.fsfe.org/promo

Free Software Foundation Europe e.V.
Schönhauser Allee 6/7
10119 Berlin
Germany
https://fsfe.org





